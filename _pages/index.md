---
layout: page
title: Qui som?
short-title: Qui som?
permalink: /index.html
---

SEB en Transició som una Cooperativa sense ànim de lucre que vol promoure i impulsar el canvi de model energètic
en el nostre municipi. Començarem per crear una Comunitat Energètica que permeti compartir instal·lacions
fotovoltaiques entre els veïns del poble.

# Què fem?

L’objectiu de la nostra cooperativa és treballar amb iniciatives en diversos àmbits:

* En l’àmbit energètic, volem oferir energia 100% renovable, produïda i consumida localment i que
permeti assolir un estalvi en la factura dels nostres veïns i veïnes.
* En l’àmbit de la mobilitat, volem estudiar les opcions del vehicle compartit.
* En l’àmbit de l’educació, informar sobre la importància de reduir el consum energètic i fomentar del consum local i responsable.

# Què és una comunitat energètica?

Les comunitats energètiques son un grup de persones consumidores i usuàries organitzades en
una cooperativa. La seva finalitat és satisfer les necessitats energètiques de les persones
sòcies, mitjançant un model energètic sostenible socialment, econòmicament i
mediambientalment i que contribueixi a la transició energètica. Les persones sòcies són, a la
vegada, productores i consumidores d’energia. L’autoproducció col·lectiva està prevista en
el Reial Decret 244/2019.

A Osona, hi ha 14 comunitats energètiques en funcionament a:
Alpens,
[Balenyà](https://www.balenyasostenible.cat/), Folgueroles, Gurb, [Olost](https://olostisantacreusostenible.cat), Prats de Lluçanès, [Santa Eulàlia de Riuprimer](https://llumprimer.cat), [Sant Julià de Vilatorta](https://setfontsenergia.cat), [Sant Pere de
Torelló](https://santpereentransicio.cat/), Sant Vicenç de Torelló, [Taradell](https://www.tarsos.cat/), Tavèrnoles, [Tona](https://latonenca.cat) i Torelló.

![Mapa de cooperatives energètiques a Osona](img/mapaCooperativesOsona.png)

Aquests comunitats
ciutadanes s’agrupen en una cooperativa de segon grau que els dona serveis i les coordina.
També comptem amb l’assessorament de l’Agència local de l’Energia d’Osona a través de [Nova Energia Osona](https://novaenergiaosona.cat/), i de l'[Ateneu Cooperatiu de la Catalunya Central](https://coopcatcentral.cat/).
